# Introductie

***Wat is VISI en wat is het doel ervan***

VISI is een afsprakenstelsel dat tot doel heeft samenwerken met digitale communicatie te ondersteunen.

De drijfveren van VISI:
- Gezamenlijke werkafspraken. Altijd helderheid te bieden over wie wat op welk moment moet doen of heeft besloten;
- Actuele en complete communicatiedossiers. Waarmee inzicht in de voortgang van de samenwerking te verkrijgen is en ruis in de communicatie voorkomen wordt.

Met hulp van VISI krijgen organisaties beter grip op, en worden volwassener in, sturing en structurering van projecten en samenwerkingen.

<div class="example" title="Bouwproject">
  <p> 
    Dit doen we door van te voren na te denken over de communicatie die plaatsvindt tussen Opdrachtgever en Opdrachtnemer conform de contractvormen UAV en UAVgc met toevoeging van de contractstukken waarin afspraken zijn opgenomen over de communicatie. Dit wordt vertaald naar berichten in een vooraf afgesproken workflow met bijbehorende reactietermijnen. Hierdoor kunnen alle partijen zich tijdens het project concentreren op de inhoud en de uitvoering van het project. 
  </p>
</div>

<!-- <div class="example" title="Pizzeria">
<p> Voorbeeld pizzeria </p>
</div>
-->

## Waarom en voor wie deze documentatie?


**Waarom deze documentatie**

De bouwsector is de eigenaar van de open standaard VISI. BIM loket is beheerder van de VISI-standaard. BIM loket wordt geadviseerd door een expertcommissie. In deze expertcommissie zitten onder meer de softwareleveranciers die VISI hebben geïmplementeerd. Zij hebben nauw contact met de gebruikers die op hun beurt vragen om nieuwe functionaliteiten, die eventueel kunnen leiden tot aanpassingen aan de standaard.

De verschillende softwareontwikkelaars zijn elk verantwoordelijk voor (en eigenaar van) hun eigen implementatie van de VISI standaard binnen hun softwarepakketten. De VISI standaard zorgt ervoor, dat softwarepakketten met elkaar kunnen communiceren. BIM loket waarborgt dit. In een project of samenwerking kunnen organisaties met verschillende softwarepakketten werken.

**Voor wie is de documentatie bedoeld**

De conceptuele documentatie is voor softwareleveranciers of systeembeheerders die meer willen weten over de VISI-standaard en hoe het wordt toegepast. Eindgebruikers van organisaties die VISI gebruiken voor communicatie en andere geïnteresseerden kunnen op de [website van het BIM Loket](https://www.bimloket.nl/VISI) terecht voor meer gebruikersgerichte documentatie en toepassingsvoorbeelden.

De functionele- en technische documentatie van de VISI-standaard is bedoeld voor partijen die de standaard in hun software willen implementeren. Softwareleveranciers zorgen voor de informatiesystemen die geschikt zijn om op basis van VISI te communiceren. Om de documentatie zowel geschikt te maken voor lezers op productmanagementniveau als software implementatie niveau is gekozen om een opdeling te maken in een conceptueel-, functioneel en technisch deel.

## Leeswijzer
De documentatie is opgedeeld in drie delen: conceptueel, functioneel en technisch. Deze delen worden in de onderstaande paragrafen toegelicht.

In de documentatie worden op elk niveau twee voorbeelden gebruikt: een bouwproject, met een samenwerking tussen een opdrachtgever en een opdrachtnemer; en een pizzeria, met een klant, een ober en een kok.

### niveau 1 Conceptueel
In het conceptuele deel worden de volgende zaken beschreven:
- Hoe werkt VISI voor de gebruiker (zowel in de uitvoering als voorbereiding);
- structuur aanbrengen met behulp van VISI;
- belangrijkste VISI termen;
- communicatie op basis van een VISI raamwerk;
- verdieping van het VISI raamwerk;
- garanties voor de gebruiker.

<!--
### niveau 2 Functioneel
In het functionele deel worden de volgende zaken beschreven:
- ;
- ;
- ;
- .
-->

<!--
### niveau 3 Technisch
In het technische deel worden de volgende zaken beschreven:
- ;
- ;
- ;
-->
- .
