# Introductie
***Wat is VISI en wat is het doel ervan***

VISI is een afsprakenstelsel dat tot doel heeft om samenwerken met ICT te ondersteunen.

De drijfveren van VISI:

-	Een gezamenlijke werkomgeving met één transparant digitaal communicatiedossier;
-	Altijd helderheid te bieden over wie wat op welk moment moet doen of besloten heeft, waardoor procedures sneller worden doorlopen;
-	Steeds actuele en complete projectdossiers, waardoor rapportages snel beschikbaar zijn; sneller en flexibeler samenwerkingsverbanden op te zetten;
-	De communicatie vanaf start van het project snel in te kunnen richten;
-	Ruis in de communicatie te voorkomen.

**Voorbeeld UAV/UAV-GC**
Dit doen we door van te voren na te denken over de communicatie die plaatsvindt tussen Opdrachtgever en Opdrachtnemer conform de contractvormen UAV en UAVgc met toevoeging van de contractstukken waarin afspraken zijn opgenomen over de communicatie. Dit wordt vertaald naar berichten in een vooraf afgesproken workflow met bijbehorende reactietermijnen. Hierdoor kunnen alle partijen zich tijdens het project concentreren op de inhoud en de uitvoering van het project.
**Voorbeeld pizzeria**


## Waarom en voor wie deze documentatie?


**Waarom deze documentatie**

De bouwsector is de eigenaar van de open standaard VISI. BIM loket is beheerder van de VISI-standaard. BIM loket wordt geadviseerd door de expertcommissie. In deze expertcommissie zitten onder meer de softwareleveranciers die VISI hebben geïmplementeerd. Zij hebben nauw contact met de gebruikers die op hun beurt vragen om nieuwe functionaliteiten.
De verschillende softwareontwikkelaars zijn elk verantwoordelijk (en eigenaar) van hun eigen implementatie van de VISI standaard binnen het door hunzelf ontwikkelde softwarepakket. Met een eenduidige en bondige waarheid op basis waarvan de implementatie moet worden uitgevoerd kan elke softwareleverancier de markt betreden. 

**Voor wie is de documentatie bedoeld**

De conceptuele documentatie is voor iedereen die meer wilt weten over de VISI-standaard en hoe het wordt toegespast. Gebruikers en andere geïnteresseerden kunnen op de website van het BIM Loket (https://www.bimloket.nl/VISI) terecht voor meer gebruikersgerichte documentatie en toepassingsvoorbeelden.

De functionele- en technische documentatie van de VISI-standaard is bedoeld voor partijen die de standaard in hun software willen implementeren. Softwareleveranciers zorgen voor de informatiesystemen die geschikt zijn om op basis van VISI te communiceren. Om de documentatie zowel geschikt te maken voor lezers op productmanagementniveau als software implementatie niveau is gekozen om een opdeling te maken in een conceptueel-, functioneel en technisch deel. 


## Leeswijzer
De documentatie is opgedeeld in drie lagen: conceptueel, functioneel en technisch. Deze lagen worden in de onderstaande paragrafen toegelicht.

Aan de orde komt dat de afspraken voor communicatie tussen projectpartners vastgelegd worden in het VISI-**raamwerk**. Aangegeven wordt wat de onderdelen van het VISI-raamwerk zijn en ieder onderdeel van het raamwerk wordt toegelicht. Zo wordt beschreven dat in VISI verantwoordelijkheden niet toegekend worden aan partijen maar aan personen in ‘**rollen**’. Uitgelegd wordt dat rollen met elkaar zaken doen; daarvoor is het begrip **transactie** geïntroduceerd. Werkelijke informatieoverdracht vindt plaats door **berichten** met **bijlagen**.

In de documentatie worden op elk niveau twee voorbeelden gebruikt: een bouwproject, met een samenwerking tussen een opdrachtgever en een opdrachtnemer; en een pizzeria, met een klant, een ober en een kok.


> niveau 1 Conceptueel\
> niveau 2 Functioneel\
> niveau 3 Technisch
